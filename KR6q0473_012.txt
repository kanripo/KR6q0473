#-*- mode: mandoku-view; -*-
#+DATE: 2015-08-30 21:52:43.825109
#+TITLE: 三峰藏和尚語錄
#+PROPERTY: CBETA_ID J34nB299
#+PROPERTY: ID KR6q0473
#+PROPERTY: SOURCE Jiaxing Canon Vol. 34, No. B299
#+PROPERTY: VOL 34
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0473_J_012-0180c> 
#+PROPERTY: JUAN 12

 三峰藏和尚語錄卷第十二¶
吳虎丘山雲巖寺嗣法門人弘儲編¶

雜偈¶

大定偈¶

#+BEGIN_VERSE
「　大定無定情根無性將情遣情缽盂安柄無定定大¶無性性有無定無性性定不守全體那伽隨事機宜¶雲生古澗月落空池君今有情只緣有定一句不了¶莫管動靜隨波起落與事低昂阿阿呵呵任運行藏¶驢事馬事罵鹿驚獐一總抹殺不用商量昨日今日¶幾迴飯喫問我大定雨落地濕
#+END_VERSE
」¶

偈二首¶

#+BEGIN_VERSE
「　提起如熱鐵森羅萬象皆迸裂從教獅子王也須坐¶斷舌不是心不是佛不是物什麼與麼太親切如何¶若何沒交涉若不如何墮虛豁不是空不是有離卻¶四句句中走句中句外絕羅籠粉碎囫圇吞一口口¶吞吞口兩難判盡力道來秖一半一齊拋入毒龍湫¶瞥眼風雷破霄漢更有雲收雨霽時誰敢回頭正眼¶看觸著便提起兩箇石虎沒頭尾有時齊放下處處¶箭鋒相共抵亦不是造作亦不是法爾一滴普潤三¶千雨若人徹悟即成迷會與不會總不許蒼天蒼天¶可悲痛椎胸頓足成何用獨有山儂拄杖閑壁頭高¶倚無人動
#+END_VERSE
」¶

#+BEGIN_VERSE
「　平生寶愛都拋棄徹底貧來貧亦廢匣中劍去光怪¶銷一時喪盡英雄氣風流心苦滋味嘗遍人間無說¶處娥皇哭斷竹痕鮮孫登嘯罷松聲沸水上葫蘆空¶裏絮一生去住無拘繫橫吹短笛豎吹笙月水煙山¶恣游戲阿呵呵驀直去大家鼻孔都向地
#+END_VERSE
」¶

示淨心居士¶

#+BEGIN_VERSE
「　擲箇蒲團坐面門虛空撚出鐵囫圇翻身倒向人前¶看郭外梅花楊柳村
#+END_VERSE
」
<pb:KR6q0473_J_012-0181a>¶

又¶

#+BEGIN_VERSE
「　劈面輪椎莫放輕沸湯鍋裏萬年冰當陽更有通霄¶路剃髮為翁帶髮僧
#+END_VERSE
」¶

又¶

#+BEGIN_VERSE
「　目前萬事總干休推出明州布袋收十字街頭親放¶下揶揄童子鬧春秋
#+END_VERSE
」¶

示懷上人¶

#+BEGIN_VERSE
「　睡裏日頭俱是夢會來一喝露山河泥牛入海無消¶息窗外梅花春幾多
#+END_VERSE
」¶

示淨禪人¶

#+BEGIN_VERSE
「　開口打折你驢腰漫道一箭落雙鵰無言瀝出你脊¶血那許殘春瘖百舌中不立一二已絕邊竹篦子話¶兩劍截天速道速道栗棘金圈咦直饒絕影馳千里¶更有珊瑚一百鞭
#+END_VERSE
」¶

示學者¶

#+BEGIN_VERSE
「　不生一念還成念脫體無依未到家截斷意根敲碎¶骨水流千樹碧桃花
#+END_VERSE
」¶

飯後¶

#+BEGIN_VERSE
「　自拈自放犀牛扇誰脫誰穿臭鶻衫飯飽不知飢後¶事杖攜隨處看松杉
#+END_VERSE
」¶

信心偈示道圓¶

#+BEGIN_VERSE
「　自心本無心無心何所信信所信不及道向無心進¶故知道非道壁立千萬仞此心寧有無此心豈逆順¶屹然無縫塔虛空了無釁兩頭不可得突爾契空印¶回看入世情九逵驟神駿又如六龍舞如獅子奮迅¶大道本圓融信之法始振究竟心何物頂門忽雷震
#+END_VERSE
」¶

示一默成首座¶

#+BEGIN_VERSE
「　狐技乍呈影狻猊掌已過未聆風勁疾但見血成河¶雙刃芒生電全身耀滅磨空中筋斗轉密處再重科¶劍出鋒中銳玄玄要復羅直提尖處用放手合雙柯
<pb:KR6q0473_J_012-0181b>¶問著先潛跡青龍向後拖葫蘆谷口斷星火徹天多¶互換機難測縱橫妙佛魔從來獅子睡牙爪豈干戈
#+END_VERSE
」¶

示學者¶

#+BEGIN_VERSE
「　四大五蘊都放徹一箇話頭如鐵橛著衣喫飯總不¶知起止隨人過白日萬法冰消一不存急難歸處務¶歸根銀山鐵壁千萬丈退無行路進無門努力懸崖¶絕攀攬千躋萬躡盡情拶忽然拶入太虛空地裂山¶崩破心膽回頭不覺夢醒來水綠山青絕點埃指點¶東風向人道一年一度百花開解開腰帶放心睡起¶來闖入牛羊隊世上爭看癡倒人問著全無一件會¶道人密行不可測祖佛相逢都不識獨有山前石一¶堆平生伎倆頗相敵興雲布雨閑家具爭似臺山驀¶直去問我工夫卻與麼曉鶯啼斷花千樹
#+END_VERSE
」¶

答懋存居士¶

#+BEGIN_VERSE
「　一句未能乾到竭尚留悟見死生心從今發猛竭將¶去揚子江頭深更深
#+END_VERSE
」¶

又¶

#+BEGIN_VERSE
「　任病應知觸處多用心解釋落如何忉忉說到最佳¶處長舌東鄰有老婆
#+END_VERSE
」¶

又¶

#+BEGIN_VERSE
「　道人三業貴須清切莫清邊認是能為要莫能翻做¶濁看來只是可憐生
#+END_VERSE
」¶

示休禪人¶

#+BEGIN_VERSE
「　下手須絕路路絕如懸崖手足不可攬憑空用力捱¶用力無用處不得寬徘徊譬諸無翼鳥直奮虛空來¶忽然失腳時平地翻風雷虛空俱粉碎回身若嬰孩¶切勿此中坐潔淨成塵埃直明向上句透脫亡悟胎¶不人玄妙奧直截翻為災得法法亦亡火盡飛空灰¶方知主中主何用更相猜目前山色好晴光濕綠苔¶冷披襤衫衣醉倒麴糱罍有時臥繩床有時橫土街
<pb:KR6q0473_J_012-0181c>¶生則隨時過死則當處埋大開兩道眉一任兒推排¶問我總不知相對笑咍咍原知空肚裏到處有清齋
#+END_VERSE
」¶

示禪子¶

#+BEGIN_VERSE
「　萬法歸一一歸何處一箇話頭把絕義路越參越難¶金剛堅固忙裏鬧裏處處研捕忽然截斷廓然露布¶青州衫子非新非故處處倒拈截流而渡此是菩薩¶大方闊步佛頂上行為法王父名之曰祖不存步武¶若人信者便好參去
#+END_VERSE
」¶

示秀初居士¶

#+BEGIN_VERSE
「　機先果何物山月冷中宵野鶴夢未醒秋風自蕭蕭¶枕頭忽撲落打破方磚角拈起破沙盆千峰活卓卓¶倒轉旗與鎗泥牛鬥入洋杳無蹤跡處風浪捲泥漿¶奔騰不可即龍珠競全得了手不足忙起處誰知勒¶讓盡復全擒三山併六岑高上須彌頂直下定拌身¶句裏重為主雙雙兩兩豎突然頂上來鐵丸迸如虎¶唯此一事實撥著便拈出不用啟明光處處拋紅日
#+END_VERSE
」¶

示北禪長老¶

#+BEGIN_VERSE
「　斷腸只在一聲猿三峽曾過淚始乾莫向瞿塘最深¶處棄船取水下洪湍
#+END_VERSE
」¶

示金山印上人¶

#+BEGIN_VERSE
「　印泥印水印虛空一點金山浩渺中獨有當陽無印¶處南詢更向海門東
#+END_VERSE
」¶

示伊圓上人¶

#+BEGIN_VERSE
「　一點不獨二點不並同起同落合三非定從左看右¶以偏奪正從右看左臣將君敬頂門獨朗何處握柄¶琉璃殿中苔荒夜靜兩板門開森羅圓映一齊推上¶大千齊暝豎目亞面見非凡聖三星照天是何心行¶咄山樹拖雲石堂流磬
#+END_VERSE
」¶

答竹菴關主¶

#+BEGIN_VERSE
「　西出陽關淚轉乾千重萬疊險峰寒只因剛折一枝
<pb:KR6q0473_J_012-0182a>¶柳回首聽歌鼻欲酸
#+END_VERSE
」¶

又¶

#+BEGIN_VERSE
「　長蛇捲尾不知頭砲火光中敵國愁江上石堆留古¶陣問君端的要相酬
#+END_VERSE
」¶

又¶

#+BEGIN_VERSE
「　影旂搖動鼓聲高八陣圖開不用刀陸遜縱令先主¶敗亂砂飛處豈能逃
#+END_VERSE
」¶

示素衲居士¶

#+BEGIN_VERSE
「　祖意不可得得意皆非意明明百草頭夜來八萬偈¶會得便快活不會即參去拈出竹篦子箇中無擬議¶口縫剛欲開霹靂虛空至千佛出頭來也應無立處¶三問復三打請問舊臨濟放開一線道雨後山澄霽
#+END_VERSE
」¶

示熊魚山明府¶

#+BEGIN_VERSE
「　見離見見見不能及不及之見如提三尺我尚不有¶何況佛為太湖白白新竹離離
#+END_VERSE
」¶

又¶

#+BEGIN_VERSE
「　雙眸開闔非明非暗額上豎亞超此獨斷頂心心佛¶佛不可到無光之光黑且至耀
#+END_VERSE
」¶

又¶

#+BEGIN_VERSE
「　道可見者心言之餘見此不見雷破空虛觸著便燒¶山崩空裂毘盧頂上有腳不立
#+END_VERSE
」¶

又¶

#+BEGIN_VERSE
「　心之與性不可點著火不容蠅水不容爝一劍當軒¶魔佛不前舌頭不到蒼天蒼天
#+END_VERSE
」¶

答許定宇冏卿¶

#+BEGIN_VERSE
「　踏翻地獄與天堂蜆子林公一樣狂信手虛空輕畫¶破紙爐今日又回陽
#+END_VERSE
」¶

示覺宗上人¶

#+BEGIN_VERSE
「　高提法印作提綱寶月寥寥出上方為問印文無曲¶處儼然空水有文章
#+END_VERSE
」
<pb:KR6q0473_J_012-0182b>¶

示眾¶

#+BEGIN_VERSE
「　的的秋花祖意新夜來雨過濕朱唇分明一句無言¶法說與無聞聽轉新
#+END_VERSE
」¶

示魚山居士¶

#+BEGIN_VERSE
「　人似飄蓬日轉丸一求落處便生端魚龍莫厭通身¶水行得風雷不用乾
#+END_VERSE
」¶

示定宇居士¶

#+BEGIN_VERSE
「　看到梅花月上時箇中何處更堪思若人問著休空¶放帶月還須折一枝
#+END_VERSE
」¶

示童野魯居士¶

#+BEGIN_VERSE
「　纔沾心性不離心隱隱猶從妙理尋何似劈開空一¶片為君直劄頂門鍼
#+END_VERSE
」¶

又¶

#+BEGIN_VERSE
「　橫刀躍馬輥冰花直突重圍見作家忘卻六韜三略¶事不須臨陣說囊沙
#+END_VERSE
」¶

示孟卿居士¶

#+BEGIN_VERSE
「　從來竿木戲逢場古鏡何須點出光覿面與君深究¶竟一株枯桂忽生香
#+END_VERSE
」¶

示果道人¶

#+BEGIN_VERSE
「　凡聖路頭窄有力用不得用此無用力此力非心識¶心識到絕處自然有消息如何又若何參天起荊棘¶出言落有無舉心動偏側所以年復年坐久蘊胸臆¶此法不真了悟處即外道貴乎有師承尋師莫草草¶工夫只如此一踏了終始請看水潦翁呵呵笑不止¶笑若止前山後山煙色紫[耳/(馬*牛)]
#+END_VERSE
」¶

示某居士¶

#+BEGIN_VERSE
「　群龍無首兀騰騰現躍飛潛有未曾不是通身都打¶過如何恰與象先冥
#+END_VERSE
」¶

又¶

#+BEGIN_VERSE
「　十年打水不成渾撲破嬋娟又囫圇抹過明夷爻上
<pb:KR6q0473_J_012-0182c>¶六文王箕子共黃昏
#+END_VERSE
」¶

與禪人¶

#+BEGIN_VERSE
「　三聖何孤大覺賒算來興化較些些而今拈出人前¶看會作當機亂撒沙
#+END_VERSE
」¶

又¶

#+BEGIN_VERSE
「　兩家一喝便懡㦬舉起翻疑更什麼濟上宗風千古¶恨重生守廓待如何
#+END_VERSE
」¶

又¶

#+BEGIN_VERSE
「　迅捷機鋒老行婆人人解道不如他最憐澄一埋荒¶草哭斷蒼天恨轉多
#+END_VERSE
」¶

又¶

#+BEGIN_VERSE
「　生未生時亂若麻頌前頌後轉紛拏子規徹夜聲啼¶血喚不回頭也大差
#+END_VERSE
」¶

示中輿禪人¶

#+BEGIN_VERSE
「　鐵牛機下印文重合合開開不可動雙金銷盡突然¶來八角火輪空裏縱東擲西拋帶影翻紛紛沓沓亂¶深山五雲屯處不可到幾箇曾經透此關難難難大¶悲頂上碧螺巉
#+END_VERSE
」¶

送禪者之京口¶

#+BEGIN_VERSE
「　鐵甕磯邊江水聲聲聲喚道起參情誰拈一粒金山¶小刺破長江到眼明
#+END_VERSE
」¶

示讀法華經居士¶

#+BEGIN_VERSE
「　法華那句是真經七卷從頭到尾停一字一圈金栗¶棘滿園春草舌根青
#+END_VERSE
」¶

又¶

#+BEGIN_VERSE
「　是法從來示不得拈出火團燒四壁于中一猛忽推¶排要問此門何處出
#+END_VERSE
」¶

示瑞之居士¶

#+BEGIN_VERSE
「　斷山截水好啇量到此須知轉處長拈取斷山還截¶水自身山水一時忘
#+END_VERSE
」
<pb:KR6q0473_J_012-0183a>¶

示劉居士¶

#+BEGIN_VERSE
「　不力的丁短當郎盧練零舌頭三尺杵拈出向君聽¶華梵通禪咒心言出死生西來果何意村外杏花明
#+END_VERSE
」¶

示宗鏡禪人¶

#+BEGIN_VERSE
「　宗無影相照不到處此中印文空水不住毫髮不爽¶萬象一句香在梅花第幾枝池塘夜水和春貯
#+END_VERSE
」¶

示雪巢禪人¶

#+BEGIN_VERSE
「　千嶺無從下腳處一巢何地覓寒松肯于直下翻長¶翮踏破瀰天大雪空
#+END_VERSE
」¶

題果證子遺筆¶

果證子者惲居士仲詒之仲子也幼則茹素聰穎¶
善屬文自言嘗憶山中參禪習靜事以華嚴會功¶
德未完非早出家即當謝去緣父母未能即捨乃¶
脫然告訣焉時年甫十五也見其留稿有西方讚¶
參禪散言勸人念佛西江月弔屈子詩及幽思賦¶
頗有出塵之韻惜其不得親見作家為之一點作¶
百丈高峰一流人以起臨濟今日也因書數偈。¶

#+BEGIN_VERSE
「　宿生靈骨此生心石裏琴飄隔世音爨下若逢人撥¶著定為枯木裏龍吟
#+END_VERSE
」¶

又¶

#+BEGIN_VERSE
「　百丈當年扭鼻時與君一樣少年姿未明哭笑先回¶首孤負人間馬大師
#+END_VERSE
」¶

又¶

#+BEGIN_VERSE
「　屈原漁父兩俱非鼓枻歌騷各自歸會取衝天一條¶路死生門戶即禪機
#+END_VERSE
」¶

偈五首¶

#+BEGIN_VERSE
「　約得同心四五人海山空處問空津了知一棒無餘¶事拋出尋常鐵囫圇
#+END_VERSE
」¶

又¶

#+BEGIN_VERSE
「　拶來未必落人機別作生涯用處微才欲若何波浪
<pb:KR6q0473_J_012-0183b>¶起目前蒿箭亂蝗飛
#+END_VERSE
」¶

又¶

#+BEGIN_VERSE
「　八面風塵一喝消幾人于此脫凡囂如今靠倒雲門¶老不敢耑稱鑑咦高
#+END_VERSE
」¶

又¶

#+BEGIN_VERSE
「　勒馬拖刀豈好心入他機陷便應沉不如未得便宜¶處背手先將慣賊擒
#+END_VERSE
」¶

又¶

#+BEGIN_VERSE
「　不須全見已先完誰把研椎尾上安及至喚來還罷¶去野鴻天外一聲寒
#+END_VERSE
」¶

示初上人¶

#+BEGIN_VERSE
「　喚得喚不得凡聖路頭窄大地與虛空萬象難名色¶此身及此心本性與神識件件皆兩頭竹篦無別則¶當機拶著時翻空打霹靂電影猶未收驟雨掀天黑¶更有那邊句九龍山色碧迴看經教中句句有法式¶無實復無虛離即交如織雙雙鳥去時水天秋脈脈¶更看機先事如何而可即早晨方粥罷又要接禪客
#+END_VERSE
」¶

示眾¶

#+BEGIN_VERSE
「　鳥窠吹布毛侍者當下悟請問布毛間畢竟何分付¶有付成剩法無付是絕路兩是兩不是東盼復西顧¶收起玄玄思打開木木肚中間直領去了然尊貴墮¶倒卻剎竿拈起優缽百丈挂拂臨濟六十一一看來¶都是敗缺山僧與君說三日耳曾聾聞風爭吐舌
#+END_VERSE
」¶

均上人施茶請說偈¶

#+BEGIN_VERSE
「　寒施薑湯暑施茶當機著著有生涯若來撞著三峰¶老毒藥逢人賣與他
#+END_VERSE
」¶

參禪四十偈¶

大信¶

#+BEGIN_VERSE
「　佛祖機關出悟迷信知一見得全提分明大事本條¶直不上多門次第梯
#+END_VERSE
」
<pb:KR6q0473_J_012-0183c>¶

直心¶

#+BEGIN_VERSE
「　心言兩直勿思惟應事如鐘付木椎捩轉鼻頭生死¶切不知面目是阿誰
#+END_VERSE
」¶

持戒¶

#+BEGIN_VERSE
「　滌盡唯餘潔白存才添一點是瑕痕聖凡兩路齊拋¶卻戒是當機狹小門
#+END_VERSE
」¶

發憤¶

#+BEGIN_VERSE
「　生死門頭好放拌一條血刃耀人寒者回突入重關¶去不斬樓闌不下鞍
#+END_VERSE
」¶

去我¶

#+BEGIN_VERSE
「　憎愛關頭直截平不知爾我為誰名放教氣息通身¶盡呼馬呼牛總不應
#+END_VERSE
」¶

絕情¶

#+BEGIN_VERSE
「　漂沉生死只緣情一滴滔天白浪生真是攫龍金翅¶鳥劈開深水下東瀛
#+END_VERSE
」¶

絕理¶

#+BEGIN_VERSE
「　絲毫理路即攀緣慶喜曾經墮梵天不是頂門心佛¶咒如何到得世尊前
#+END_VERSE
」¶

絕善惡¶

#+BEGIN_VERSE
「　六道分岐滑似油只緣兩路定沉浮不信但看明上¶座掉頭何等不風流
#+END_VERSE
」¶

絕簡點¶

#+BEGIN_VERSE
「　從來不做虧心事夜半敲門不喫驚若更佇思看逆¶順太平草木盡成兵
#+END_VERSE
」¶

絕修證¶

#+BEGIN_VERSE
「　清晨禮佛把香燒飯後閑須遶數遭門外忽逢王阿¶大殷勤陪送說前朝
#+END_VERSE
」¶

近知識¶

#+BEGIN_VERSE
「　湛堂顧命付雲門要了須參佛果勤不向迅雷行處¶薦三僧祗劫下功勳
#+END_VERSE
」
<pb:KR6q0473_J_012-0184a>¶

受鍛鍊¶

#+BEGIN_VERSE
「　習惑從來不自知隱人胸次法如絲須向紅爐難下¶處百千炮煮百千椎
#+END_VERSE
」¶

看話頭¶

#+BEGIN_VERSE
「　空腹還吞熱鐵團四天無路不中安忍將三寸孃生¶氣憤出骷髏迸腦乾
#+END_VERSE
」¶

勤問話¶

#+BEGIN_VERSE
「　無心死水話頭遲悶處逢師急問之鐵鎖銅關敲斷¶後始知參請占便宜
#+END_VERSE
」¶

莫妄答¶

#+BEGIN_VERSE
「　當機拶著莫彽徊下語須曾會得來莫學今時油滑¶輩便將狗口向人開
#+END_VERSE
」¶

便要徹¶

#+BEGIN_VERSE
「　不是工夫要久長話頭綿密是災殃冤家撞著便當¶死拌命和他戰一場
#+END_VERSE
」¶

少打坐¶

#+BEGIN_VERSE
「　悟機原在四儀端莫把形骸博世觀冷坐悟遲身易¶病日隨昏散費盤桓
#+END_VERSE
」¶

莫習靜¶

#+BEGIN_VERSE
「　靜裏工夫最不堪不生毛見定沉酣大豁雙眸隨事¶看鬧樅樅處有真參
#+END_VERSE
」¶

勿墮工夫窟¶

#+BEGIN_VERSE
「　覺無昏散話常提穩穩蒲團念不迷末法工夫真重¶病自驅老象入深泥
#+END_VERSE
」¶

勿立主宰¶

#+BEGIN_VERSE
「　忘前失後好工夫七識幾希主宰無正是師承施巧¶處莫教錯過自支吾
#+END_VERSE
」¶

疑情¶

#+BEGIN_VERSE
「　斷識還須用識心不隨明路逐漂沉只緣一點難分¶剖疑到通身血迸淋
#+END_VERSE
」
<pb:KR6q0473_J_012-0184b>¶

壁立萬仞¶

#+BEGIN_VERSE
「　鳥飛不度目前高百尺深潭腳未牢驀地一聲雷送¶尾打翻星斗出重霄
#+END_VERSE
」¶

懸崖撒手¶

#+BEGIN_VERSE
「　攀躋不住突然翻千里黃河徹底渾颺盡皮毛和骨¶節更無消息向君論
#+END_VERSE
」¶

斷命根¶

#+BEGIN_VERSE
「　鏡光燈影逼天寒照徹森羅絕不干不是渠儂言不¶會要言思去也應難
#+END_VERSE
」¶

莫坐前後際斷處¶

#+BEGIN_VERSE
「　翻身跌入水晶宮一片寒江夢裏空岐路暫時休坐¶著頂門要見日輪紅
#+END_VERSE
」¶

以證悟為期¶

#+BEGIN_VERSE
「　突然狹路偶相逢果與尋常見不同惺夢昏沉齊受¶用任他魔佛變無窮
#+END_VERSE
」¶

更進一步¶

#+BEGIN_VERSE
「　處處分明礙眼睛要憑一轉過平生若為嫡骨親生¶子不向東宮問帝京
#+END_VERSE
」¶

服勤¶

#+BEGIN_VERSE
「　碎身不獨報師恩要見親孃腳後跟八萬四千門透¶過末梢愁殺一場渾
#+END_VERSE
」¶

入鍛須深¶

#+BEGIN_VERSE
「　爐椎萬遍滓仍生鍊到寒芒逼斗橫砥礪勤勤休鈍¶置龍蛇轉變自成精
#+END_VERSE
」¶

遍參¶

#+BEGIN_VERSE
「　濟上門庭次第參五家求遍古人函翻身行腳問諸¶老內外書須向後探
#+END_VERSE
」¶

到家¶

#+BEGIN_VERSE
「　玅高不見別峰逢歷遍南方到閣中此處安身未奇¶絕更知格外有高風
#+END_VERSE
」
<pb:KR6q0473_J_012-0184c>¶

住山¶

#+BEGIN_VERSE
「　睡眼麻迷萬事休綠荷黃獨自春秋日長最是相親¶處鋪疊青莎石枕頭
#+END_VERSE
」¶

出格¶

#+BEGIN_VERSE
「　三頭四臂一身全走入街頭不值錢一領青衫三頓¶飯更加長帶驀腰纏
#+END_VERSE
」¶

相應¶

#+BEGIN_VERSE
「　四更踏著下床鞋出戶依然地是街折腳鐺邊敲石¶火半升湯粥進枯柴
#+END_VERSE
」¶

不肯住¶

#+BEGIN_VERSE
「　問君途路力如何楖栗橫肩不顧他前有蓮花後天¶目古人誰箇自淆訛
#+END_VERSE
」¶

出入生死¶

#+BEGIN_VERSE
「　衲衣下事去來間片片孤雲嶺上閑若問箇中真切¶意一條秋水迸遙天
#+END_VERSE
」¶

重法脈¶

#+BEGIN_VERSE
「　七佛相傳到舉華東來毒害更如麻不因此事難分¶付誰肯生生入杻枷
#+END_VERSE
」¶

提振宗風¶

#+BEGIN_VERSE
「　覓人須要智過師口耳休輕使自知珍重如來真命¶脈莫因輕薄斷懸絲
#+END_VERSE
」¶

終始重戒¶

#+BEGIN_VERSE
「　入魔心在為魔纏奇特掀騰戒不全力若未充當負¶墮古人深切有明言
#+END_VERSE
」¶

總頌¶

#+BEGIN_VERSE
「　歷過通身便放憨舊來方信是奇男一般碌碌塵沙¶界數樹藤花斗大菴
#+END_VERSE
」¶
¶
¶
三峰藏和尚語錄卷第十二
<pb:KR6q0473_J_012-0185a>¶

